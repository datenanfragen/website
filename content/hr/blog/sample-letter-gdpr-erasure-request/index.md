{
    "title": "Uzorak pisma za zahtjeve za brisanje prema članku 17. GDPR-a („pravo na zaborav”)",
    "date": "2021-04-21T17:58:07+02:00",
    "type": "blog",
    "license": "cc0-10"
}

<div class="blog-letter">
<p>Poštovani,</p>

<p>ovim putem zahtijevam hitno brisanje osobnih podataka koji se odnose na mene prema članku 17. GDPR-a.</p>

<p>[Molim brisanje svih osobnih podataka koji se odnose na mene kako je definirano člankom 4. stavka 1. GDPR-a.]</p>

<p>[Izbrišite sljedeće osobne podatke koji se odnose na mene:<br>
<span class="blog-letter-fill-in">Ovdje navedi podatke za brisanje.</span>]</p>

<p>Smatram da su ispunjeni zahtjevi iz članka 17. stavka 1. GDPR-a. Ne možete zatražiti ni iznimku temeljenu na članku 17. stavka 3. GDPR-a, osobito jer nisam javna osoba.</p>

<p>Ako sam dao/dala pristanak za obradu mojih osobnih podataka (npr. prema članku 6. stavka 1. ili članku 9. stavka 2. GDPR-a), ovime povlačim navedeni pristanak za cijeli postupak.<br>
Osim toga, protivim se obradi osobnih podataka koji se odnose na mene (što uključuje i profiliranje), u skladu s člankom 21. GDPR-a. Tražim da ograničite obradu podataka koji se odnose na mene sve do provjere jesu li vaši legitimni razlozi nadjačali moje, sukladno članku 18.(1)(d) GDPR-a.</p>

<p>Ako ste gore navedene podatke učinili javnim, dužni ste u skladu s člankom 17. stavka 2. GDPR-a poduzeti sve razumne korake da obavijestite druge voditelje, uključujući i operatore tražilica, koji obrađuju gore navedene osobne podatke, da sam zatražio/zatražila brisanje svih poveznica, kopija ili replikacija. To se ne odnosi samo na točne kopije dotičnih podataka, već i na one iz kojih se mogu dobiti informacije sadržane u dotičnim podacima.</p>

<p>U slučaju da ste objavili osobne podatke trećim stranama, morate dostaviti moj zahtjev za brisanje osobnih podataka, kao i sva upućivanja na njih, svakom primatelju kako je propisano u članku 19. GDPR-a. Obavijestite me i o tim primateljima.</p>

<p>Ako se protivite zahtjevu za brisanje, morate mi to opravdati.</p>

<p>Moj zahtjev izričito uključuje  sve druge usluge i poduzeća za koje ste voditelj kako je definirano člankom 4. stavka 7. GDPR-a.</p>

<p>Kako je navedeno u članku 12. stavka 3. GDPR-a, morate mi potvrditi brisanje bez nepotrebnog odgađanja, a u svakom slučaju u roku od mjesec dana od primitka zahtjeva.</p>

<p>ukjučujem sljedeće podatke potrebne za identifikaciju:<br>
<span class="blog-letter-fill-in">Ovdje upiši svoje identifikacijske podatke. To često uključuje podatke kao što su tvoje ime, datum rođenja, adresa, e-mail adresa itd.</span></p>

<p>Ukoliko ne odgovorite na moj zahtjev u navedenom roku, pridržavam si pravo podnijeti pravne korake protiv vas i podnijeti žalbu nadležnom nadzornom tijelu.</p>

<p>Hvala vam unaprijed.</p>

<p>S poštovanjem</p>

<p><span class="blog-letter-fill-in">Ovdje upiši svoje ime.</span></p>
</div>

<a href="/downloads/uzorak-pismo-gdpr-brisanje-zahtjev-osobnipodaci.org.ott" class="button button-primary" style="margin-bottom: 10px;">Preuzmi predložak za LibreOffice ili OpenOffice (.ott)</a><br>
<a href="/downloads/uzorak-pismo-gdpr-brisanje-zahtjev-osobnipodaci.org.dotx" class="button button-secondary" style="margin-bottom: 10px;">Preuzmi predložak za Word (.dotx)</a><br>
<a href="/downloads/uzorak-pismo-gdpr-brisanje-zahtjev-osobnipodaci.org.pdf" class="button button-secondary" style="margin-bottom: 10px;">Preuzmi predložak za PDF obrazac (.pdf)</a><br>
<a href="/downloads/uzorak-pismo-gdpr-brisanje-zahtjev-osobnipodaci.org.txt" class="button button-secondary">Preuzmi neformatiranu tekstualnu datoteku (.txt)</a>
